---
layout: post
title: Іконка для військового. Захист?
date: 2022-10-29 19:28:46 +03:00
description: чи захищає ламінована картона іконка на війні?
tags: [war,lifesucks,losses]
category: life
last_modified_at: 2022-11-30 12:03:00 +03:00
lang: uk
---

Запропонувала жіночка іконку в маршрутці.
Казала - захищає, допомагає...

Розповіла про рятування військового за допомогою багаторазового читання "Отчє наш". 
Рятування якісного, багаторазового, в досить кепських обставинах.

А я не можу зрозуміти - як існування творця всього сущого, отця, можливо одночасно з існуванням 152мм снарядів, калібрів, якими московіти стріляють по житлових кварталах?
Коли дитині у вінниці відривало ногу - цьому можна запобігти читанням "Отчє наш"?

Важко це вкладається в голові.
Питання віри - вони складні, але якщо на все воля його, то і ця війна - також?

Можливо молитва працює як певний аутотренінг.
Як можливість заспокоїтись і не бігати безпорадно під обстрілом.

Але вірити в те що є отець, який допускає вбивства дітей своїх не дуже хочеться.
Старі релігії більш правдиві в цьому - та сама Іштар, символічне коло народження-смерть, більш чесно виглядає у порівнянні з християнством як на мене.

#### upd
Не молитвою єдиною.

На занятті розповідали про бойовий стрес, причини виникнення і засоби боротьби.
Бойовий стрес - це коли під дією зовнішних факторів гормонами відключається сіра речовина мозку і людина керується примітивними інстинктами.
Зовнішні прояви можуть бути різними, як вилізе - досить індивідуально:
- знерухомлення
- панічна біганина
- відсутність реакції на зовнішні чинники

Якщо людина вже в стані стресу - виходом є:
- встановлення зорового контакту
- встановлення фізичного контакту
- звернення на ім'я
-  щоб достукатись до сірої річовини можна задати три прості питання на кшталт  "як звати?" "з якого підрозділу?" "хто командир?"
- доручити просте завдання "стій тут дивись туди прикривай"

Запобігти настанню панічного стану можна, навантаживши сіру речовину: дихання на "квадрат п'яти":
- вдихати протягом п'яти секунд
- пауза п'ять секунд
- видихати протягом 5 секунд
- пауза 5 секунд

5 секунд пропонувалось відраховувати, промовляючи "раз і, два і, три і, чотири і, п'ять і".
Гадаю, великої різниці, що саме промовляти, немає - то ж хоч рахувати до 5, хоч молитися, хоч Енеїду цитувати.

Так і виходить, що інтуітивно солдати знаходять правильний вихід з стресової ситуації.
А потім цей вихід рекламують жіночки в маршрутках :-)

{% responsive_image path: assets/images/2022/russiaLooses20221029.jpg alt: "втрати росії в україні жовтень" %}
