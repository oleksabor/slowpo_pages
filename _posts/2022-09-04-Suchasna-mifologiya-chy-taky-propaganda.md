---
layout: post
title: Сучасна міфологія чи таки пропаганда?
date: 2022-09-04 09:17:33 +03:00
description: 
tags: [war,мишебраття]
category: politic
lang: uk
---

Час від часу проскакують повідомлення в стилі _московіти де квартирували - срали собі під ноги а наші - не такі, і стіни мало не білили і замітали за собою_.

З особистих спостережень можу доповісти про охайність:

- сміття вояки навколо залюбки скидають в баки/мішки/тощо.
  Як тільки сміттєзбірник заповнюється - сміття навалюють купкою зверху і далі. 
  Винести викинути це відро - _не для того мама квіточку ростила_.
- аналогічно і відро для брудної води, що стоїть на вулиці під умивальником.
- місцеві збирають ПЕТ пляшки і поставили ящик окремий. 
    Плюс-мінус пляшки потрапляють в цей ящик (крім тих, що рясно розкидані навколо постів, _но єто другоє_).
  Але стиснути пляшку перед викиданням - то вже не робить ніхто.
  Діди ж не стискали - і нам не надоть.
- спалити цигарку з присмаком пластикового стаканчику кави - це святе.
Біда тільки в тому, що поки несуть каву до місця паління - стаканчик дає тєчь (в основному - хлюпає через верх).
Фіг хто візьме ганчірку і витре за собою цю кавову доріжку від місця водопою до курілки.
- шкодую, що не зробив фото епічного відра в туалеті з використаним туалетним папером.
  Ну як відра - відра видно не було.
  Була купа паперу на пів кабінки.
- з хай ста тих, хто проходить через хвіртку з пружиною сімдесят - притримують двері а тридцять - пройдуть, голосно ляснувши.
Сімдесят - все більше солдати а тридцять - великі начальники у вигляді сержантів і старше. 
Хоча є і виключення і з перших і з других.
- пам'ятаю охи і ахи журналіста: _російські окупанти зняли двері (на ЧАЕС здається) і спали на них, дикуни!_

  Доповідаю: зняти десь двері і зробити хоч яке ліжко, щоб не спати на підлозі - це ідеальний варіант в умовах wild wild квартирувань в закинутих помешканнях.
  Три цеглини або чотири тома радянської енциклопедії дають вже 18см від рівня підлоги. 
  Тепле повітря піднімається вгору як відомо з науки фізики - вже не так холодно спати.
  Схвалено ЗСУ.

І все це - не підкорені московітською імперією народи, що _унітаза в житті не бачили_.
Це мешканці бетоних джунглів столиці України, вільні і незалежні.

Зрушення в сторону цивілізації явно помітні (в порівнянні з бурятами і тувінцями) - але якщо ми самі за межами власного помешкання поводимось вже не так, як вдома - то чого чекати від ворога російського, що прийшов грабувати і вбивати? 
Щоб вони пил витирали?

{% responsive_image path: assets/images/2022/russiaLoses20220904.jpg alt: "Втоати російської армії в Україні" %}
