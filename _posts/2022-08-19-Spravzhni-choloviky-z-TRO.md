---
layout: post
title: Справжні чоловіки з ТРО
date: 2022-08-19 21:20:51 +03:00
description: які люди служать в теробороні - самі звичайні хомо вульгарус
tags: [тероборона,losses]
category: life
lang: uk
last_modified_at: 2022-11-26 14:27:00 +03:00
---

Перед початком занять з тактики:

\- _ну що, вдягнемо броніки, як справжні мужики?_

Той же хлоп через 15 хвилин

\- _ой, давайте не будемо в піску вправи лежачи виконувати, бо будемо в пилюці._

Правда це той самий, що якось заявив:

\- _треба записатись на манікюр, бо як запустить - потім не зробиш нічого з руками._

{% responsive_image path: assets/images/2022/russianLosses20220819.jpeg alt: "втрати росії 19го серпня" %}

При чому дивує, як добровільна участь в захисті Батьківщини поєднується з бажанням намутити хоч крапочку на свій рахунок:
це може бути як щось матеріальне від волонтерів так і зайві години увалу.
Мутяться зайві чотири години увалу, ризикуючи залетіти і поставити під загрозу всю систему існування відпусток додому на добу.

ТВО комвзводу попросив йти додому після 15ї.
Ідея в тому, щоб особовий склад був у наявності, поки в перші півдня можливий двіж.

Але ці години можна провести вдома, то ж в добровільно мобілізованих падає планка і вони ладні на 12и годинне чергування, обмін денної зміни на ранню ранішню, аби намутіть на халяву зайвих годин вдома.
Те, що припинять відпускати взагалі - не береться до уваги.

У відпустки _за сімейними обставинами_ пересічні трошники ломанулись так жваво, що аж курява здійнялась. 
Один примудрився чотири рази з'їздити бухнуть в Полтавську область.

Другий сказав _а хто вам на дайоть_, випустивши з уваги той факт, що за їх широкими спинами краю черги у відпустку не було видно.

Третій спочатку пояснював купівлю водійського посвідчення собі красівому вмінням водити авто і зайвими знаннями всіх знаків, що цому непотрібні.
І якщо порушить ПДР - він _сплатить штраф_ без проблем.

А години через дві, переключившись на розмови _пра палітику_ патетично з відчаєм запитав _невже ми самі не зможемо побороти корупцію і тільки зовнішне управління врятує Україну від корупціоної прірви!?_

Суспільна угода у вигляді існування держави? Та ну, ось же вона, своя сорочка: близька і така рідна...

