---
layout: post
title: Маршрутки-конкуренти
date: 2023-07-26 07:41:25 +03:00
description: конкуренція серед маршруток очима пасажирів
tags: [humor]
category: life
lang: uk
---

Немає нічого більш розслабленого, ніж водій маршрутки, якому нічого не загрожує.

Він розмовляє по телефону, 
задумливо рушає від зупинки/світлофора, 
ретельно рахує решту 
і чекає всіх спринтерів, що намагаються встигнути на цей потужний жовтий транспортний засіб.
З нещодавнього вранішнього розслабону.
Пасажирка запитує:

\- А ви можете дівчину почекати, вона вже дорогу переходить?

На годиннику 7:15, маршрутка з спального району прямує до метро.
І ... водій зупиняється і починає чекати пасажирку з переходу.
Тільки обурений рев пасажирів стимулював його зрушити з місця.

Зовсім інша справа, коли дві маршрутки рухаюттся поруч майже однаковим маршрутом. 
Неквапливий дизель від вантажівки Ісузу видає такі прискорення, 
що амплітуда гойдання пасажирів нагадує стебла морської трави на мілині в шторм.
Траекторії заходу на зупинку і старту один в один як у морської авіації, що сідає на авіаносець. 

А енергійності обгонів маршрутка-маршрутка позаздрять пілоти формули-1.
Немає часу на розмови телефоном або ретельний підрахунок решти.

Необхідно випередити конкурента і зібрати першим ~~нектар~~ з зупинок за будь-яку ціну :-)
