---
layout: post
title: Думки звужуються до примітивних дій в найближчі дні
date: 2023-02-18 18:03:33 +02:00
description: 
tags: [war]
category: life
lang: uk
---

Сусід праворуч - з температурою 39, сусід ліворуч - 38.5
В мене були сопелькі підозрілі папу лнів тому аое далі хвороба не пішла.
Може пронесе.
В якості профілактики вживаю півцибулинки в обід і ввечері, стараюсь менше сидіти в тому розсаднику бацил.
Розважався дровами, насолоджувався можливістю вільного перебування на вулиці.

Та й погода - типовий лютий: від снігу вночі до +5 і дощу вдень.
Навіть бачив чисте небо. Але ще не чутно весни в повітрі - тільки в серці, розігрітому дровами.

Думки звужуються до примітивних дій:
- віддати телефон дружині, взяти запасний.
  Залити у запасний програм, Termux і клонувати репо. 
- зайві речі також віддати додому.
- взяти панчішки ОЗК: весна в полях може бути і вище коліна.
- попрати термуху і шкарпетки, там невідомо як складеться
- на чергування не забути туалетний папір
- прогноз погоди обіцяє -11 вночі через п'ять днів, то ж невикористаний баф капюшон може стати у пригоді, з кулька на віддачу його дістати негайно.
- у вусі дзвеніть третій день після тренувань з РПГ, але чую вже краще.
  Не забути заглянути до дока як буде час.
- запасні штани - є, сандалі
- лопати замовили, мають встигнути відправити 
- Білоруський recommerce нагадує про закінчення оплаченого терміну для магазину, займу очікувальну позицію.

Жовта преса переїхала в ютуб, дістала експертів і давай ліпити клікбейтні заголовки на роліки.
Побільше чорнухи, вибори 2019 ще більш заглибили дно.

> За прошлые сутки ВСУ уничтожили 1010 россиян, 5 танков и 13 ББМ

Йоптєль, спорт.уа продовжує вести ефір російською мовою.
Ще пам'ятаю іксперта (журналіста) з ютубу 24 каналу що шпарив російською випуск.
Це не повзати мокрим лісом з АК і рюкзаком, не копати окопи.
Просто перейти на українську, залишившись в теплих квартирах і офісах.
Крок, який вимагає певних зусиль, але чи порівняти це з _українець, який втратив руки і ногу, зробив перші кроки_...

Як мало треба для щастя - мир і здоров'я.
Сподіваюсь цей жах закінчиться (навіть не побачивши його), Україна знайде перше і я не втрачу друге.

Чергування 22-02, не самий гірший варіант. 
Але і не кращий :-/
Спробую заснути зараз, щоб не підставляти спис під підборіддя з першої ночі.