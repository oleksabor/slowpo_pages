---
layout: post
title: Про війну
date: 2023-03-01 19:41:38 +02:00
description: Реалії війни окопи в півзросту, мінометні обстріли стрільба по кущам
tags: [war,тероборона]
category: life
lang: uk
---

Приїхав на війну.
Не раджу нікому.
Як звіри ми пірнаємо в нори при небезпеці і прислухаємось до сторонніх звуків вночі.
Рідні і знайомі можуть мною пишатися: з тилового щура 2022 став окопним зразка 2023.
В цьому немає ні честі ні доблєсті.
Тільки дощ, нічний холод, що пробирає до кісток і вогкі стінки окопу, занадто масивні, щоб зігрітись хоч трохи.

Окопи в півзросту нам дістались від папєредників.
Копати глибше керівництво ачкує _бо побачать з дрона і обстріляють_.
Але не копати - як можна, укриття ж немає геть.

_Брати зі сходу_ познайомили мене з мінометним обстрілом і стрілецьким боєм "з кущів в кущі".
Поруч зі мною впав був уламок міни (і не закопався в пісок) і він був гострий, залізний і абсолютно несумісний з моїм біологічним тілом...

Чергуємо 2 доби через 2 доби.
Людей немає в достатній кількості, побачивши реалії нарід зникає _як роса на сонці_: то ВЛК то просто _не піду_.
2 доби чергування тягнуться безкінечно.
Особливо довгі - години перед світанком.

2 доби відпочинку пролітають миттєво.
Мабуть тому, що чергуєш майже без сну, а 2 доби потім то спиш то їсиш.
А ще треба висушити форму, вибити з неї пісок, і перебрати зброю: почистити калаш, перетрусити магазини, знайти поїсти і приготувати знайдене.
Сон в лісовому окопі в кінці лютого виглядає так: втикаєш голову в пісок з однієї сторони.
Ноги - в заглиблення з іншої сторони.
В результат виходить поза ембріона (хіба що трохи менш зігнута).
Зверху з клейонки капає вода (не знаю, як так виходить).

10 років ув'язнення вже не здаюттся таким серйозним покаранням.

Це я відбув перші дві доби від невідомо якого терміну ротації.

Закінчився час ТРО: в нас банально немає техніки доїхати до позицій.
Пікапи ще можуть пропхатись по коліям від шишиг і БТР, але застряють.
Ржачно те, що це ж ті пікапи, які нам комбат криком забороняв брати з собою, _поїдете на Богданах, в нас є транспорт_.
Техніка, тепловізори, озброєння, відмінне від калаша і рпг.
Для побуту - генератори, зв'язок.

Місцеві в селі мило і по домашньому вітаються, розмовляють українською.
В Славянську  вже відчувається урбанізація: українською розмовляють менше.