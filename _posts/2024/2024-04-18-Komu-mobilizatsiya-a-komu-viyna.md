---
layout: post
title: Кому мобілізація а кому війна
date: 2024-04-18 21:31:28 +03:00
description: закон про мобілізацію так і не пояснив - де взяти людей
tags: [daily,lifesucks,war]
category: life
lang: uk
---

Проблема з мобілізацією одна - наразі в країні війна.
І де взяти войувати людей в країні, де п'ятдесят три відсотки виборців проголосували за "просто перестать стрєлять" - питання.
 
Якщо хто з здорових чекав на дембель - сумні (але очікувані) новини:
дембель буде папізже.

Треба ще придумати як пофіксити сцикунів з ВЛК, що непридатним до служби людям пишуть безкоштовно "придатний": мого першого номера 9 місяців списували з війська з трьома відсутніми хрящами в хребті.

Є і трохи інакша проблема: випадкові люди керують життями і долями в країни з 2019 року. 
"Хоч паржом" у виконанні більшості депутатів перетворюється в злочинне нехтування обов'язками: два роки Рада жувала незрозуміле му-му.
Але все-таки умовних 450 депутатів народили закон №3633:

> надає право військовослужбовцям, які уклали перший контракт на проходження військової служби, отримати сертифікат на купівлю транспортного засобу в розмірі 150 тисяч гривень.

(привіт всім прив'язкам до мінімального прожиткового мінімума - тут достатньо буде втричі "відпустити" курс)
 
> контрактники мають право на компенсацію 50 відсотків першого внеску за кредитом, забезпеченим предметом іпотеки 

Нацполіцію ~~мобілізують~~ беруть на облік військовий але ще б знати що таке ті "спеціальні звання".

з іншого боку до цукерки додається різочка:
> тимчасового обмеження такої особи у праві керування транспортним засобом під час мобілізації

І ще строкову службу назвали "базовою підготовкою".

Що виходить по факту: два роки країна воювала - а депутати інколи працювали а [інколи ні](https://suspilne.media/699040-verhovna-rada-skasuvala-zasidanna-6-8-berezna-so-vidomo/).
Але якщо війна і в країні мобілізація - то ж можна і від депутатів вимагати більшої продуктивності.
Присягу депутата вони вже склали, залишилось розбити їх по відділенням, назначити командирів підрозділів і:
- встановити шести денний робочий тиждень з 8 до 18, не з'явився без ~~поважної причини~~ рапорта - СЗЧ
- оплату згідно жалування солдат і сержантів: 20 тис грн (депутати ж не в зоні бойових дій засідають) - все інше для фронта і перемоги
- забезпечити їдлом і одягом за рахунок держави, зобов'язати ходити в пікселі на службу. 
  450 комплектів форми додатково наша промисловість потягне (у Стефанчука вже і так є мілітарі прикид, тільки фарби купить бо чорне - то не статутне)

Вказані вище заходи застосувати до конституційної більшості, опозиції лишити все як є.

Факт "дембель після припинення війни якщо здоровий" вже прийняв для себе.
Це правильно в поточних умовах.

Бентежить тільки перспектива дембеля в 60...


