---
layout: post
title: Вібрації на 40 км/год в Nissat X-trail дизельному
date: 2024-03-19 08:58:33 +02:00
description: ремонт вібрацій nissan x-trail t31 сорок кілометрів на годину
tags: [car,котобус]
category: life
lang: uk
---

Коли тільки сів за кермо Котобуса - був здивований, як він труситься на 40 км/г.
Після переходу через відмітку 40 - вібрації зменшувались але все одно відчутні. 
Не знаю як вдалось приїхати йому з Швеції і не розвалитись.
 
Вібрації такі що рюкзак на сидінні пасажира відчутно хитався. 

Якщо ввімкнути повний Auto привід - трясучка трохи зменшувалась але все одно були досить відчутні. 

Рецепти з ютуба були такі що передні півосі - під заміну.
Пояснювалось так, що гратись з перебором ШРУСів і балансуванням можна - але економічного змісту не має. 
Сервісмени рецепти з ютуба вислухали, сказали що _можливо_ тільки спочатку - діагностика. 
Подіагностували і підтвердити _можна міняти але на дизелі вони довго не живуть_.

Жував соплі і не поміняв півосі разом з амортизаторами.
То ж довелось витратити час і відвідати СТО ще раз.
Купив півосі польські Maxgear 49-2450 і 49-2451 за 19170 грн.
Поміняли за 2500 грн.

Вібрації зникли, тепер це більше схоже на автомобіль і менше - на вібростенд.
