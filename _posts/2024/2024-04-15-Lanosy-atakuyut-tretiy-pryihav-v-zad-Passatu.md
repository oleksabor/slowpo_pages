---
layout: post
title: Ланоси атакують - третій приїхав в зад Пассату
date: 2024-04-15 13:41:31 +03:00
description: чи підходить бампер фейсліфт 2019 на VW Passat Combi 2018 року
tags: [lifesucks,car,кракаділ]
category: life
lang: uk
---

Приїхав Ланос (третій) в зад Пассату. 
Не сильно але чуттєво: 

* розбита нижня частина бамперу
* блістючі хромовані вкладки центральна і права
* правий катафот
* кронштейни парктроніків

Сума ремонту - 100 тищ гривень. 
Страхова винуватця подивилась і сказала що "у офіціалів - дорого ремонтуватись, нате вам 32 тищ і ще можете самі забрати франшизу у винуватця".

Була ідея купити швиденько все тут, але економіка перемогла.
Прям в Києві поїхав подивився нижню частину що продавалась (та ще й досі продається) на avto.pro за 10 тис грн. 
Це трохи рваний знизу спойлер що колишній власник обліпляв хромованими накладками знизу.

На allegro.pl - мало дуже бамперів до 2019 року (не знаю, чому) і всі вони досить втомлені від життя.
Але після 2019 року - новенькі трапляються дуже часто. 
Купив на allegro.pl, з Польщі приїхало швидко. Трохи місцеві перевізники робили нерви "машина на Київ буде як будуть замовлення".
Сюди доїхало за 20 тис. грн, це виявився (відповідно до фото) нулячий бампер що містив якісь дрібнесенькі сколи.
Якби підійшов колір - я б його навіть не фарбував.
А так - колір коричневий, довелось фарбувати.

Бампер Пассата влазить в багажник Пассата але досить щільно. 

{% responsive_image path: assets/images/2024/bumperPassat2018-2019.jpg alt: "бампер Пассата в багажнику" %}

Купити тут втомлений від життя спойлер за 10 і потім ще на додачу шукати розбиті запчастини виглядає сумнівним рішенням.

В новому бампері було все, правда сам бампер - без хромованої вставки, тепер зад менш гламурний. 

Бампер з Passat Combi 2019+ підійшов на 2018, але по боках в нового бампера є рубчик, що має символізувати більшу гостроту і крутізну моделі після фейсліфта. 
І відповідно змінені задні ліхтарі - продовжити той рубчик догори.
На бампері 2018 році такого рубчика немає - то ж доводиться  дивитись на бампер що на 4мм виступає рубчиком під заднім ліхтарем. 

Взимку буде додаткова поличка для снігу.
