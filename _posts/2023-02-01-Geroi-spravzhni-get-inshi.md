---
layout: post
title: Герої справжні геть інші
date: 2023-02-01 08:14:52 +02:00
description: пропаганда огидна з будь якого боку війна лотерея смерті
tags: [war,lifesucks,losses]
category: life
lang: uk
---

Були на концерті волонтерському нещодавно.
Виступали там місцеві діти, співали. 
Дякували і розповідали про _героїзм тих хто в цій залі_.
З батальйону тих, хто в залі, на війні була рота (в цей призов).
Побула там два тижні, втратила 40% під обстрілами, кацапів бачила зблизька один раз і то бою не було - провтикали і якось розійшлись.

Дивився на дітей, слухав ті подяки і відчував себе ніяково. 
Вони побуди в окупації.
В їхньому селі бродили кацапи.
І вони є більшими героями, справжніми.
Чи розкажуть про це їм вчителі?

А нам ще доведеться.
За надрукованими порадами з фейсбуку, від тих, хто вже встиг і бачив війну.

Аккурат на цьому концерті роздавали книжечку - другий навчальний матеріал з військової справи, що я побачив на власні очі за весь час.
Поради з інтернету (досить толкові) і малюнки радянських часів з облаштування окопів.

Перший навчальний матеріал - поради щодо військових дій в містах, з переплутаними сторінками.
Цю прочитав тижні три тому.
Хтось з іноземців автор, солдат.
Все добре в книжці, тільки занадто багато потрібно приготувань, щоб оборона була ефективною.
Це буде важко зробити вчорашнім цивільним з чотирьма магазінами.

Ще на концерті волонтери згадували історію і радили писати мемуари безпосередньо в окопах.
"Для історії".
Щоб потім було як і де нащадкам отримати безпосередніх вражень про війну.
Все вже сказли Нікулін і Ремарк:
війна огидна, безжальна лотерея, ціна в якій - життя. 
Сучасні засоби війни знищують людей занадто ефективно, аби залишалось місце героїзму і прикладу нащадкам.

Ремарк писав: 
> збираємо генералів з палками, влаштовуємо бійку.
Хто переміг - той і виграв війну.

Але потім, через 28 років, людство винайшло концетраційні табори і фабрики смерті.
Мабуть - щоб спонукати пересічних не опускати зброї.

{% responsive_image path: assets/images/2023/russianLosses20230201.jpeg alt: "втрати росії 2023" %}
