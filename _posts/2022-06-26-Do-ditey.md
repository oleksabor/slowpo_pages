---
layout: post
title: До дітей
date: 2022-06-26 19:53:10 +03:00
tags: [notStupidIfWorks]
category: life
lang: uk
---

Діти! 
Я не правий, що не встиг це сказати особисто.
І, можливо, що казав, а ви могли не звернути уваги.
Ця сторінка має прожити роки три-чотири.
Принаймі - домене ім'я slowpo.kyiv.ua
Альтернативна адреса [slowpo.vercel.app](https://slowpo.vercel.app) - ця буде жити, доки живе хост Vercel.

{% responsive_image path: assets/images/2022/mistakeIcon.png alt: "mistake" %} 
Хочу порадити вам не боятись щось пробувати робити. 
Помилки, якщо їх зрозуміти - це шлях до удосконалення і розвитку.

Якщо щось не виходить - сприймайте це спокійно.
Дорослі люди, що з псіхами кидають навчання і тікають, викликають щире здивування у мене.

Не бійтесь розмовляти в колективі.
Але і намагайтесь не доводити до ситуації, коли розмовляєте тільки ви.

{% responsive_image path: assets/images/2022/studyIcon.png alt: "study" %} 
Прямо кажіть _я не знаю_ якщо чогось не знаєте як зробити і маєте більш досвідчену людину поруч.
Але не бійтесь погоджуватись робити щось незнайоме - тільки попросіть навчити.
Не бійтесь видатись смішними або незграбними - ніхто не вміє їздити на велосипеді від народження.
Вчиться, піднімайтесь після падінь.
_Що знаєш - за плечима не носити_ казала моя бабуся.
Тільки років в 40 я почав розуміти, як вона права.

Спілкуйтесь спокійно, не підвищуючи голос навіть в конфліктних ситуаціях.
Підвищення голосу часто викликає у співрозмовника ланцюгову реакцію і важко вже зупинитись тоді обом. 
За криком забувається про що йшла мова.

Інколи людина **А** підвищує "градус" розмови, так що відступити вже важко. 
А потім виявляється, що її співрозмовник **Б** має рацію. 
І умовному **А**, що загнав себе криком і понтами в глухий кут, вже важче визнати _був не правий_, ніж людини, що спокійно вела розмову.

Так, є ситуації, коли можна і покричати, але їх досить мало.
То ж не зловживайте цим.

Визнавайте свої помилки.
Прості  _був не правий, пробач_ мають колосальний вплив на сприйняття ситуації співрозмовником.
Пробачайти іншим їх помилки (до певної міри).

{% responsive_image path: assets/images/2022/moodIcon.png alt: "mood" %} 
Гумор і самоіронія досить гарно допомагають встановити дружні стосунки.
Сприймайте жарти над собою спокійно, без образ. 
Можна навіть підтримати жарт над собою і додати ще.
Жарт у спілкуванні краще, ніж кисле обличчя.
Хоча і важче буває інколи.

Майте самоповагу до себе, кажіть, якщо жарти переходять межу.

Якщо вам роблять зауваження - прислухайтесь, спробуйте його проаналізувати спокійно.
Критика буває безкорисна _ти дурак_ і конструктивна, до якої варто бува прислухатись.
Кажуть - з сторони видніше.

{% responsive_image path: assets/images/2022/empathyIcon.png alt: "empathy" %} 
Пам'ятайте про емпатію. 
Ставте себе на місце людей, з якими мешкаєте/товаришуєте. 
І спробуйте знайти відповідь на питання _Чи приємно було б вам, якби вони поводились так, як ви?_
Плямкання, розмовляння з набитим ротом, побутове хамство, грубість, розстібання застібок броніка, коли всі сплять.

{% responsive_image path: assets/images/2022/vacationIcon.png alt: "vacation" %} 
Люди народжуються і помирають однаково.
Але життя в кожного складається по різному.
І досить багато залежить від завзятості характеру, вміння змусити себе робити те, що треба.
Мені в житті приємно було робити роботу, що втомлює - щоб більш цінувати час відпочинку.
Не бійтесь працювати. 
Неробство псує людей.
Робіть щось, що виходить за межі ваших побутових і робочих обов'язків.
Пробуйте знайти цікаве хобі.
Зміна діяльності надає розраду мозку.
В молодості людина знає зазвичай менше, але це не вада, якщо людина вчиться все життя.
Але залишайте час і на відпочинок, інакше для чого це все.

{% responsive_image path: assets/images/2022/exerciseIcon.png alt: "exercise" %} 
Не соромтесь себе, власного тіла.
Робіть фізичні прави - навіть просто зарядку 4 рази на тиждень по 7 хвилин. 
Плюс три рази на тиждень можна виділити більш серйозним навантаженням - присідати, віджиматись, підтягуватись.
Без фанатизму, чотири-п'ять підходів з перервою 5 хвилин.
І тоді ви зможете обирати одяг за принципом _подобається: так/ні_ а не _щоб таке вдягнути, щоб менше з мене випирало_.
Два роки кривлянь на турніку - і з 7 раз я став підтягуватись 14.

{% responsive_image path: assets/images/2022/thiefIcon.png alt: "thief" %} 
Не крадіть і не обманюйте без нагальної потреби.
Нагальна потреба - це коли їсти нема чого, а не коли на _золотий батон_ не вистачає.
Але, як доведеться - продумайте наперед, щоб вас не впіймали.

Не удавайте з себе того, ким ви не є (це не стосується прийому на роботу;-) ).
Згадайте фільми на кшталт _їх поміняли тілами_. 
Буває смішно, як на місці умовно чоловіка актор поводиться як жінка, або на місці дорослого - як дитина.
Будьте собою, юність - це прекрасний час!

Не бійтесь відрізнятись від загалу, мати думку, відмінну від більшості.
Майте аргументи на захист своєї позиції.
Результати виборів 2019 ще раз підтвердили, що більшість може помилятись.

{% responsive_image path: assets/images/2022/bookIcon.png alt: "book" %} 
Продовжуйте читати після школи/інституту. 
Приємно спілкуватись з співрозмовником, що вміє висловити думку більшою кількістю слів, ніж троє матюків.
Що знає і вміє розповісти більше, ніж ролік з тік-току.
Написати і розповсюдити текст навіть зараз легше, ніж зафільмувати і десь зберігати відео.

Намагайтесь, щоб слова не розходились з ділом.
Неприємно бачити, як людина бажає всього кращого (на дні народження) а потім - мотає нерви через дріб'язок.

Прислухайтесь до слів чужих людей, порівнюйте з тим, що вони роблять. 
Якщо говорить одне, а робить геть не схоже - це привід не довіряти ций людині.
Наприклад, хтось каже _Треба кидати пити_ і продовжує бухать.
Це вже червоний маркер - навряд чи можна вірити цій людині.

В житті бувають люди, які _сідають на шию_.
Непомітно вони намагаються компліментами/інтригами заручитись довірою і використовувати інших, не маючи на це ніяких повноважень.
Підозрілих/несправедливих компліментів лякаюсь більше, ніж лайки на мою адресу.

{% responsive_image path: assets/images/2022/hopeIcon.png alt: "hope" %} 
Пам'ятайте, що є надія, поки людина жива.
Можливо, буде важко.
Не знаю, як воно складеться з результатом війни.
Але я б радив спробувати пошукати себе на заході. 
Це буде важче, ніж чілити вдома, факт.
Але, можливо, вам сподобається.
Пам'ятаєте, як важко змусити себе щось змінити в житті (банально поїхати у відпустку) і як потім не хочеться повертатись з відпустки додому.
Там чужі люди, чужа культура.
Але їм вдалось певною мірою переступити через _я хочу, мені треба_ і рушити до _роби, що маєш і хай буде як буде_.
Хоча особи з негативними рисами людськими є всюди. 
Немає умовного Валінору, де живуть ельфи.
Але там вдалось побудувати суспільний устрій, що хоч трохи ці вади обмежує.

Уникайте гігантоманії: невеликі будинки/квартири дешевше утримувати, маленькі авто - простіше паркувати. 
Менші баули - легше носити.

Великі завдання (плани) - робіть малими порціями. 
Очі можуть боятися - зосередтесь на тій частині, що можете/знаєте/виглядає простішою і робіть.

{% responsive_image path: assets/images/2022/showerIcon.png alt: "shower" %} 
Дрібними речами теж можна насолоджуватись.
Це легко навчитись робити - варто тільки зосередитись і уявити що є тільки ви і ця річ на всьому світі.
Мені зараз просто з'їсти морозива - вже невелике свято :-)
Помитись - вже середнє свято.
Можна обтертись мокрою футболкою над раковиною умивальнику у вбиральні при необхідності - і будете чистіше себе відчувати.

Чистіть зуби, мийте ноги.
Важливо давати шкірі на ногах підсохнути, якщо доводиться ходити у грубому взутті довго.
Інакше можна зняти шкіру разом з шкарпетками через три доби безперервного носіння ботинок (наприклад).

{% responsive_image path: assets/images/2022/shootIcon.png alt: "shoot" %} 
Почуєте _ми же браття_ зі сходу - стріляйте на звук.

{% responsive_image path: assets/images/2022/heartIcon.png alt: "heart" %} 
Люблю вас.
Вірю у вас.

<a target="_blank" href="https://icons8.com">іконки з Icons8</a>