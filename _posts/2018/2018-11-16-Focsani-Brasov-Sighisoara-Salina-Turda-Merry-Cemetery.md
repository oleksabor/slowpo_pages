---
layout: post
title: Focsani - Braşov - Sighișoara - Salina Turda - Merry Cemetery
date: 2018-11-16 09:36 
tags: [travel, vacation, car,кракаділ]
category: life
description: подорож на авто туристичними місцями румунія 2018 Noroioși, Peleș Castle, Bran Castle, Sighișoara Citadel, Трансфарагаш, Sibiu, Castelul Corvinilor, Salina Turda, Merry Cemetery
---
Подорож Румунією на осінні канікули 2018

Шкільні канікули несподіванно поставили питання руба — що робити.
Спочатку метою була Норвегія, але опис погодних умов на останньому тижні жовтня і далека відстань стали на заваді.
Далі (чомусь) думка метнулась ближче — зганяти відвідати Литву, Латвію і Єстонію. Але кордони з Білорусією та і рух на північ викликали певні сумніви.
І рішення було знайдено — Румунія: поруч, на південь, були тільки раз (проїздом в Болгарію), крім гарно вбраних віслючків і парому не пам'ятаємо нічого.

Довго наносив на гугло карти точки румунських пам'яток природи і архітектури. 
Далі було простіше - протягнути маршрут через найбільш щільні сукупчення пам'яток.
То ж вийшов ось такий план

грязеві вулкани Noroioși, Peleș Castle, Bran Castle, Sighișoara Citadel, Трансфарагаш, Sibiu, Castelul Corvinilor, Salina Turda, Merry Cemetery.

Далі — справа техніки: забронював номери, зробити дитям біометричні паспорти (аби не возитися з візами) і помчали.
За прогнозом було обіцяно +20, то ж зняв зимову гуму і причепив літні колеса назад.

### day 1

{% responsive_image path: assets/images/2018/14546.jpg alt: "romania route" %}

Перший відрізок шляху подолали за одинь день, `Київ — Платонове — Goianul Nou — Leuseni — Albita — Focsani`
Їхали згідно того, як Google maps запропонували маршрут, трасами `E95` `E584` `M21` `E581` `E85`. 
Одеська траса після ремонтів дозволяє тримати 130 одразу після "білих" сел київської області. 
`E584` — стара бетонка, трохи латана асфальтом, їхав 80 і періодично скидав до 40 перед бетоними буграми. 
В ПМР бетонка залишилась такою самою, хіба що латок менше. В Молдові `M21` та `E581` — рівненький асфальт.

При транзиті ПМР, як з'ясувалось, треба мати заповнені міграційні карти на кожну особу в авто. 
Карти нам самостійно заповнив прикордонник, попередньо попросивши показати речі в оглядовій кімнаті.
(в 2019у інший прикордонник сказав що карти потрібні тільки для повнолітніх)

При в'їзді в Румунію треба обов'язково купити ровін'єту, сплативши таким чином за користування рівними дорогами. 
Купується вона на заправці, потрібні гроші і техпаспорт. 
Крім чеку, оператор вносить номер авто в базу. 
Далі по країні зустрічались автоматичні пункти контролю — на стовпах висять відеокамери з попереджувальними знаками. 
На тиждень дозвіл поподорожувати Румунією коштує 13,99 лєй.

__upd__ 
[в 2019у бетонка]({{ site.baseurl }}{% post_url 2019/2019-09-14-po-Gretsii-Halkidiky-Pelopones-Kefaloniya-ta-Lefkada %}) 
`E584` на українській частині стала більш горбатою і дірявою, не варто вже туди їхати.
Хоча така сама порожня

### day 2
{% responsive_image path: assets/images/2018/14203.jpg alt: "romania route" %}

На другий день відвідали грязеві [вулкани Noroioși](https://vulcanii-noroiosi-paclele-mici.business.site). 
Фактично це один великий (і декілька маленьких) "вулканів", що час від часу пускають бульки в бруді, в оточенні глиняних мертвих пейзажів.
Як подобається подорожувати — варто оглянути.
На наступні три ночі оселились в Брашові (Braşov). 
Досить велике місто, десь там навіть є гірськолижний курорт.

### day 3
{% responsive_image path: assets/images/2018/15191.jpg alt: "romania route" %}

Оригінальній ідеї катнути через Трансфарагаш довелось зазнати змін: саме на 1е листопада було заплановано подолати перевал, але за інформацією з 
[www.transfagarasan.info](https://www.transfagarasan.info) 
в цей день вже не пускають авто через перевал. 
То ж довелось поміняти дні місцями, бо приїхати за тищу кілометрів і поцілувати шлагбаум геть як не хотілось. 
Дорога цікава, але за 350 км серпантини вже набридли.

### day 4
{% responsive_image path: assets/images/2018/14880.jpg alt: "romania route" %}

[Замок Bran](http://www.bran-castle.com/) — гарний затишинй невеликий замок в гарному стані. 
Якщо відкинути всю мішуру про Дракулу — вартий огляду, але тільки з самісінького ранку, бо потім набивається дуже багато людей, черги.

[Замок Peleș](http://peles.ro/) — резиденція румунського короля, в дуже гарному стані. 
Але варто ретельно вивчати розклад роботи, бо був зачинений на прибирання. 
Погода була гарна, то ж просто погуляти парком теж виявилось нічого.

[Замок Rasnov](http://www.rasnov-turism.ro) — досить сильно розвалений, зберіглись тільки навколишні стіни. 
Крім залізти на саму верхівку і глянути на долину сенсу їхати немає.

### day 5
{% responsive_image path: assets/images/2018/14599.jpg alt: "romania route" %}

[Sighișoara](https://www.google.com/maps/place/Sighișoara,+Romania) — іграшкові будиночки в наявності, вистачає двох годин на все разом з лимонадом.

Ночівля в Sibiu і ось він — перлина Трансильванії, [замок Corvinilor](http://www.castelulcorvinilor.ro/).
Величезний замок, що непогано зберігся до наших часів: кімнати, зали і коридорчики на різних рівнях. 
Видно сліди реставрації звичайною цеглою, але в принципі — це найкращий з відвіданих замків в Румунії. 
На протязі свого життя замок постійно добудовувався, то ж не можна сказати, що є повністю автентичним. 
Фотографам попередження: зранку сонце буде світити прямо в об'єктив камери, якщо знімати головний вхід. 
То ж варто або побігати довкола або почекати вечора. 
Для замку доступний аудіогід, але необхідно завантажити програму з Google play market.

По дорозі до наступного місця ночівлі ще заїхали в соляну шахту. 
Кожна соляна шахта наче має бути соляна однаково, але соляна по-своєму. 
[Salina Turda](https://www.salinaturda.eu) має довгий підземний вхід (коридор) і чотири камери де видобували сіль (на відміну від низки заплутаних ходів польської шахти Вєлічка). 
Найнижча і найменша камера затоплена — там можна покататись на човнах. 
Ще одна камера відкрита для відвидин з атракціонами: є оглядове колесо, невеличкі площадки для гольфу, настільного тенісу, футболу.

### day 6
{% responsive_image path: assets/images/2018/14599.jpg alt: "romania route" %}

[Merry Cemetery, Săpânța](https://www.google.com/maps/place/Merry+Cemetery) справив подвійне враження. 
З одного боку — дійсно оригінальне оздоблення пам'ятників над могилами і церкви. 
З іншого боку, поки туди доїхав аж втомився. 
Але це все нічого — відпочив потім в черзі на кордоні, чекаючи, поки натовпи румунів перейдуть кордон, аби відвідати українські магазини.

### дороги
Румунські дороги гарні, але в горах зустрічаються великі, але відчутні хвилі через всю дорогу. 
Якщо не встигаєш зараня загальмувати, то підлітаєш а потім - прикладаєшся пузом з розгону. 
Також зустрічаються ями, слід таки дивитись.

На рівнинній частині теж слід дивитись уважніше — навколо Фарагашу постійно бачили збитих лис. 
А це, в залежності від швидкості, може бути і мінус бампер.

Єдина країна за маршрутом, де водії дотримаються правил дорожнього руху — це виявилась Молдова. 
В Румунії по селах їдуть 70-80 (попри обмеження 50), поза селами — теж хто на що здатний. 
Дуже багато легкових авто з антенами рацій, мабуть попереджають один одного.

### побут
Жили в квартирах/будинках, заброньованих на booking com. Готували вранці самі, вдень - їли що попадеться, вечором - ходили в заклади громадського харчування.

Єдине негативне враження — це Sibiu batterfly house. 
На одну ніч ще так-сяк, а от довше я б там жити не радив. 
Легкий запах каналізації в квартирі, повільний інтернет.

Більше [фото ось тут](https://photos.app.goo.gl/hCnG2rnpVUiaTuMJ7)
