---
layout: post
title: Літня прогулянка 2020: Бескиди і Покутсько-Буковинські Карпати
date: 2022-09-29 17:37:27 +03:00
description: 
tags: [tourism]
category: life
lang: uk
---

втеча від реальності
{: style="text-align: right;" }


В серпні 2020, як підказують гугл фото, їздили Карпатами днів на 10.

## Бескиди

Спочатку затаборились в селищі Коростів, садиба [Біля лісу](https://maps.google.com/?cid=956789349912474078&entry=gps).
Садиба складається з двох частин: стара хата і більш сучасна літня кухня/ванна/туалет.
Дуже атмосферне місце, не хотілось навіть їхати.

Садиба дійсно поруч з лісом, одного ранку на прогулянці попід лісом на краю села бачили з собакою оленя. 
Добре, що собака його не наздогнав.

### Тустань, Гуркало
Відвідали Тустань : скельне містечко часів Київської русі (9-16 сторіччя).
Знизу є невеликий краєзнавчий музей.
Досить попсове місце, укріплення з дерева довго не живуть, то ж для огляду доступні скелі, компактно розташовані у подобі прирроднього замку і екскурсійні матеріали.
Дерев'яні сходи, доріжки.

Зайшли на [водоспад Гуркало](https://maps.app.goo.gl/R5qmP9yFbiXMy2QE7).

### водоспад Кам'янка, озеро Мертве
Були на [водоспаді Кам'янка](https://maps.app.goo.gl/k8QZ2z6TYp2mHEpK7), повз озеро Журавлине (Мертве) піднялись до уламків скель/кастрових печер.
Печер не знайшли, ну і добре.
Камені ж - гарні, по карпатські смарагдові. 
І підйом досить атмосферний, справжній ліс.
Далі прогулялись хребтом і спустились в Кам'янку.

### скелі Довбуша 
Були також на [скелях Довбуша](https://maps.app.goo.gl/NvuV6LCnDDJokm9M9) між селами Труханівим і Бубнище.

Досить великий скельний комплекс із залишками печер і чудернацьких каменів.
Було цікаво відвідати, варто запитати у місцевих продавців сувенирів про екскурсію.
Покажуть ущелину, де застрягають сильно грішні люди.
Хоча не пройти там завадять природня незграбність а не набуті в процесі життєдіяльності гріхи.

Піднялись з сторони Труханіва.

## Чорногора

### хребет Кострича

Далі - довгий переїзд до Кривопільського перевалу. Піднялись на хребет Кострича, там були дві ночі. 

Милувались краєвидами, заходами сонцю і тональними перспективами, пощастило з погодою. 

Місцеві активно збирають афіни і катають туристів джипами.
Брутальні дизельні джипи на великих злих колесах і євробляхах возять по двоє туристів.
А збирачі ягід вп'ятьох (плюс ягода) впевнено пересуваються  банальною Нивою.

На сироварні дорогою назад купили сир "гуцулуні" - смачний, схожий на сулугуні.

## Покутсько-Буковинські Карпати
Поїхали в Криворівню, оселились в приватному пансіонаті неподалік від школи.
Ходив на турніки, що викликало спалах цікавості з боку перехожих і розмови _за життя_.

### стежка Довбуша
Їздили на стежку Довбуша біля Косова.
Муторний маршрут повз приватні пансіонати, важко знайти дорогу. 
В результаті - хребтик з чудернацької форми пісковиками, краколомний спуск назад в село закинутою старою дорогою.

### Писаний камінь
Наступного дня прогулялись до Писаного каменю.
Хотів знайти наскельні малюнки - не вистачило таланту.
Мабуть, варто було шукати гіда.

Прогулянка була цікава тим, що сама дорога і краєвиди сподобались більше, ніж Писаний камінь.
Але це треба йти ногами - тільки трохи виїхали легковим авто за село.

### Тернощорська лада
Наступного дня були у [Терношорській ладі](https://maps.app.goo.gl/t5JKvqAdo6Cmnav46) 
Каміння пісковик з якого природа (або аборигени) зробили чудернацьких фігур.
Легенди "пройти щілиною, щоб завагітнити" і таке інше - в асортименті.

Важко фотографувати - все велике а відійти немає куди.
Дуже легкий маршрут селом від церкви.

### РЛС Памір
Вздовж Чорного Черемошу виїхали до Верхнього Воловця.
Мета - залишки РЛС Памір, фотогеничні білі купола антен на кордоні з Румунією.

Дорога Т2601 Дихтинець - Путила - Селятин - Шепіт не бачила асфальту дуже давно. 
Це була гравійна дорога, досить рівна, але все-таки не дуже комфортна для легковика.

РЛС Памір дійсно фотогеничний. 
З проблем - там немає води, треба нести з джерел, що будуть по дорозі.
Можливі шумні компанії, що там залишаються ночувати.

Ми насолодились краєвидами, роздивились розвалини і повернулись ночувати ближче до джерел.
В принципі краєвиди так собі (гори пласкі і не високі) але варто відвідання.
В одному з куполів навіть зберіглась антена.

З бонусів - затяжний підйом від села і табун коней, як тільки вийшли на полонину.
Ефект цієї зустрічи збадьорив і тонізував дочку, що почала була _далі не піду_.

Підйом з села Верхній Яловець на перевал Джогіль легкове авто здолало, але не знаю, як би я виїжджав у випадку дощу.
Досить крутий ухил, щоб уявити як колеса втрачають зчеплення.
Відключив антибукс (щоб не душив двигун), залочив другу швидкість і поскакав на гору.

Повертались назад (Селятин - Долишній шепіт) дорогою Т2609.
Дорога ця - гравійна, з виходами великого каміння, погано вкатана.
Довгий нудний серпантин, що ми їхали набагато довше, ніж ту саму відстань по Т2601.
Не раджу без нагальної потреби, зекономити час в порівнянні з Т2601 не вийде.
Місцевих авто там було дві штуки і то в лісі по справах.

Це була чудова відпустка, закриваю очі й бачу знову купола, конейі краєвиди.
