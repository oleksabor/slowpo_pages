---
layout: post
title: Солодкі мрії
date: 2022-06-29 19:10:05 +03:00
description: військова візуалізація планів на майбутнє згідно порад кращих собаководов щоб не поїхав дах
tags: [war]
category: life
lang: uk
last_modified_at: 2022-09-17 12:39:00 +03:00
---

Радять з усіх сторін мріяти, як воно буде після війни.
Шкодую, що не купив будинок за містом.

* будинок у вільній Україні.
  Невеликий і затишний.
  Але має бути місце, де я викопаю бомбосховище.
  Таке, щоб вистачило поставити ліжка.
  Хочу висипатися і не прокидатись серед ночі на чергування або від повітряної тривоги.
  Якщо Росія зникне - буде ще один льох.
 
  Десь посеред пагорбів і щоб струмок. 
  Завдяки перепаду висот можна буде зробити гідроелектростанцію.
 
  Від тієї гідростанції - лампочок повісити (на 12 вольт можна прямо щоб не паритись з інверторами).
  Ще можна заряджати аккумуляторну машинку невелику, зроблену самостійно. 
  Тільки запчастин натягати з найближчого шроту.
 
  Вкопаю траншей глибиною метр і довжиною метрів 50, прокладу там труби.
  Через ті труби можна буде проганяти повітря з вулиці до будинку.
  Відповідно влітку гаряче повітря з вулиці буде охолоджуватись в трубах і в будинок буде приходити прохолода.
  А взимку (коли нижче нуля) холодне повітря буде підігріватись і в будинок буде надходити свіже повітря але трохи вже підігріте.
  
  Вікна на південь зроблю великі - і винос даху над ними побільше.
  Так, щоб сонце зимове попадало в кімнати а влітку - вже ні (утворився кут 28° чи як там високо піднімається сонце взимку над горизонтом в наших широтах).
  
  Геліоколлектор поставити, щоб в теплу пору року сонечко підігрівало воду.
  Найпростіший варіант: теплообмінник на вулиці, зверху - теплоаккумулятор у вигляді бака з водою. 
  Через цей теплоаккумулятор - трубка, спіраллю скручена, по якій проганяється вода з скважини перед тим, як потрапити в бойлер.
  Взимку все це відключається, вода - зливається і гаряче аодопостачання йде з скважини напряму в бойлер.
* авто вихідного дня - щоб руки пахли мастилом час від часу.
* татуювання таки зроблю.
  Восьмінога великого на правому плечі - з щупальцями що заходять на груди.
* куплю мотоцикл.
  Знову.

Трясця, і не мріється як слід.
Мабуть, спочатку треба виспатись.

#### upd гарний вірш

А тато питав колись, нащо мені наколки,
<br>
І нащо ці "масті" вилазять з-попід футболки,
<br>
Нормальній людині на тілі таке не личить.
<br>
Хто візьме тебе на роботу, у шлюб покличе?
<br>
Тепер мені є, що тобі відповісти, тату.
<br>
За татуюваннями легше людей впізнати.
<br>
Ракетний удар нерідко стирає лиця, 
<br>
А так по-любому хоч дещо, та залишиться. 
<br>
Цитата із Біблії – бив, коли було важко –
<br>
На лівій нозі із "Гревіті Фолз" мультяшка,
<br>
Ось тут револьвери, а он впізнавані крила,
<br>
Гриби та дерева, і руни, і гвинтокрили,
<br>
Тепер вони дуже корисні, ці атрибути. 
<br>
Коли закінчиться війна, закінчиться лютий,
<br>
І попіл із вулиць змиє весна водою,
<br>
Ти мене впізнаєш.
<br>
Дай Боже, щоб за ходою.

[Sasha Kladbische](https://www.facebook.com/kladbische/posts/pfbid02L1w33XcAoTBhYJMV4BUynMXwELy5VCyTcNt68Xsu8LuF1ByXQFqCN5qttrQZFYAdl)

{% responsive_image path: assets/images/2022/russianLosses20220629.jpg alt: "втрати Росії у війні з Україною" %}
