---
layout: post
title: Тактические штаны на флисе пиксель
date: 2022-11-20 10:44:15 +02:00
description: відгук досвід покупки бушлат штани піксель зимова форма uaform
tags: [тероборона,lifesucks]
category: life
lang: uk
last_modified_at: 2023-01-02 11:35:00 +03:00
---

Купив зимові бушлат і штани від UAForm.

Замовлення з бушлату і штанів їхало два з половиною місяці.
Я ж знав що зима приходить несподіванно, то ж замовив на початку вересня.
Але 2.5 місяці виглядають все одно занадто.
І відгук на промі вже не напишеш...

Замовлені штани було в 52 розмірі, який на мене наліз - але зігнути ноги вже змоги не було. 
Розмір обирав згідно сайту продавця і ще додатково перепитував в коментарях до замовлення.
Судячи з усього розмірна таблиця показує не відповідність розмірів тіла розмірам одягу, а фізичні розміри одягу.

Повернув (для обміну), але таких самих більшого розміру не було, тож домовились на трохи простішу модель:

Штани "Тактические штаны на флисе пиксель". 56й розмір, "але відчувається" на літній 52й від ЗСУ. Для моїх 190 см зросту бажано б три сантиметри доточити до них знизу. 

Гудзик самий головний скрєпно пришитий нитками.
В порівнянні з великим зручним ЗСУшним гудзиком на стрічці виглядає дуже невпевнено.

Кармани накладні бокові дрібніші (в порівнянні з ЗСУшними штанами) і без виточок.
Зато прострочений шовчик від верху до низу - як прасовані щойно.

Карманів під наколінники немає.

Ще хотілося б щоб було більше шлейок для паска, 5 штук явно замало. Дошив самостійно на спині, щоб не "ламати" пасок.

{% responsive_image path: assets/images/2022/PXL_20221120_075809965-03.jpeg alt: "" %}

Бушлат теж 56 розміру, сидить на мені краще, ніж штани.

Куртка-бушлат військова Піксел ЗСУ плащевка розмір 56
Код: 01220221

Але теж є нюанси:

- капюшон без стяжок і вдягнений гріє тільки півголови, бо недостатньо глибокий.
- варто було б зробити верхній край капюшону трохи довшим, немов карніз щоб був над носом.
- капюшон має знизу застібки - закрити низ обличчя.
  Але вони закороткі на мене :-( не вистачає буквально по два сантиметра з кожної сторони.
  - утеплений капюшон штучним білим хутром, яке дуже добре видно, коли капюшон не вдягнений.
  Задля кращого маскування можна було б утеплювати капюшон флісом.
- анонсований бушлат з плащовки але тканина не дуже схожа на плащовку в моєму розумінні:
  це, радше, аналог звичайної тканини для робітничого одягу.
  
Все-таки ЗСУшна концепція (злизана з НАТОвського ECWCS) куртка плюс слабопромокна (і слабо дихаюча) штормовка виглядає набагато привабливіше.

#### досвід використання
Походив в штанах/куртці.
Куртка дійсно тепла, ще й додатково вкрита поясом РПС і броніком.

Штани достатньо теплі (до 0 як на мене, далі потрібні кальсони).

Проблема з штанами - погана якість швів (карман відірвався від верху до низу), липучки пристрочені наполовину.
Гудзик на нитках - відірвався верхній через місяць.

В порівнянні з ЗСУшною формою, проблема форми від UAForm - вона не модульна.
Це скрєпний робітничий одяг, пошитий з тканини з піксельним малюнком.
Так, в куртці зробили косі кармани під бронік.
Це всі іновації.

В ЗСУшній формі подобається що можна носити внутрішні і зовнішні штани/куртку окремо, вдягаючи їх в залежності від погодних умов/навантажень.

UAForm пропонує "куртка тепла" (напрмклад).
Її можна або вдягнути або зняти. 
При цьому місця вона займає дуже багато.
Рекламні фоточки з каталогу набагато краще зроблені ніж самі речі.