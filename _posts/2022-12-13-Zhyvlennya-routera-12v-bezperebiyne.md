---
layout: post
title: Живлення роутера 12в безперебійне
date: 2022-12-13 21:19:59 +02:00
description: безперебійне живлення роутера 12 вольт tenda
tags: [notStupidIfWorks]
category: dev
lang: uk
---

Отже, є роутер і мідна лінія на Укртелеком.
Коли сусідній будинок без світла і світч провайдера там без живлення - вдома є інтернет.

Ба більше - в мідних дротах Укртелекому навіть буває інтернет в ті години, коли немає світла вдома.
Питання тільки - як живити роутер щоб в телефонах/ноутах був зв'язок.

#### побутовий ups
З найпростішого - купити побутовий (комп'ютерний) безперебійник. 
Відповідно такий ББЖ буде при відсутності світла робити з 12в прстійного струсу аккумулятора 220в змінного струму а блочок живлення для роутера їх переробляти назад в 12в постійного струму для роутера.

Подивився на ціни побутових ББЖ, згадав наскільки вони дохлі.
Роутер бере фігню але я не впевнений що 500ка ББЖ протримається чотири години без світла.

#### інвертор
Ще є варіант інвертор (автомобільний) плюс 12в аккум і зарядка (окремо зазвичай) для аккума.
Але на фоні [статті на dou](https://gamedev.dou.ua/forums/topic/40697/) ;-) ціни на інвертори взлетіли в космос.
І дії виглядають так: 
- пропало світло
- ввімкнути інвертор, покористуватись його 220
- з'явилось світло в розетках
- вимкнути інвертор, поставити аккум на зарядку.

Таке собі задоволення.
Кажуть, є моделі інверторів, що вміють і заряджати аккум, але ціни на них ще більший космос.

#### сіра коробка
То ж пошуки привели до 12в ББЖ, які використовуються в сигналізаціях.
Це не дуже апетитна  (на зовнішний вигляд) коробка залізна. 
Всередині акумулятор і перетворювач з 220 в 12 в.
Поки є світло - він живить 12в з розетки і заряджає аккум.
Коли немає - видає напругу від аккума до навантаження і слідкує, щоб сильно не розрядився аккумулятор.

Це все щастя треба збирати окремо:
- аккум
- ББЖ
- дроти для 220 і 12в

В elvis.com.ua купив ББЖ Kraft psu-1203 led і роз'єм "папа" для роутера 
(круглий 5.5мм з центральним +) за 1120 грн. 
Через два дні ціна вже була 1400...
Аккума в них вільного не було _розумієте, нада ловіть_.

Аккум PG 12v 7ah Great Power купив в www.rcscomponents.kiev.ua (980 грн).

Поки їхав аккум - прикрутив дроти і ввімкнув роутер через ББЖ.

Приїхав аккум, син підключив - і ура-ура, інтернет поступає через міський телефон на рівні 1МБіт/сек, якщо вірити торентам, коли немає світла в сусідньому будинку і "лежить" роутер домашньої сітки.

Як показала практика, Укртелекому вистачає на чотири години.
Далі зникає інтернет і замовкає міський телефон.
Мабуть - розряджаються безперебійники вже в провайдера.
Але і чотири години - це вже набагато більше, ніж нуль.
ББЖ тягнув би і більше без проблем, скільки там того роутера.

#### лайфхак 
Порадив домашнім вмикати роутер з Укртелекомом перед навчанням/нарадами, бо старт і  підключення до джерела інтернету в роутера Tenda займає хвилину-дві.
В процесі живого спілкування в зумі - це майже вічність.

Ще з цікавого: син стверджує, що за 30 хвилин перед тим, як з'явиться світло, в Укртелекому зникає інтернет.
Важко це пояснити з фізичної точки зору.

#### картинки

{% responsive_image path: assets/images/2022/PXL_20221213_130934192-01.jpeg alt: "блок живлення 12в" %}

{% responsive_image path: assets/images/2022/PXL_20221213_130946006-01.jpeg alt: "блок живлення 12в нєгліже" %}

Коробку запхав в закриті полички над підлогою, пофіг на її вигляд.

#### вартість
Укртелеком бере абонплату 259 на місяць і видає 1Мбіт/сек.
Заміряно торентом, коли вдома було світло але не працював домашній інтернет.

у O3 абонплата 139 грн на місяць і швидкість 60МБіт/с.
Працює, коли весь ланцюжок світчів від мене до провайдера живиться від розетки.
Зникає, якщо хоч один пристрій в без живлення. 
Тому краще коли вимикають всі будинки в мікрорайоні а не оці от шматочки _тут є тут нема_.

