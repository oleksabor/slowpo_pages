---
layout: post
title: Цивілізація розслабляє
date: 2023-12-02 13:04:35 +02:00
description: 
tags: [lifesucks]
category: life
lang: uk
---

Доступ до інформації суттєво впливає на звички людини.

Навіть люди, яким було достатньо C112 або EM30, звикають до постійної можливості зануритись по самі вуха в ~~знання~~ www.

Можливість миттєво запитати у коробочки з кармана - спрощує життя. 
Зайшов в магазин, на поличці побачив лобзік, тут же дізнався ціну "в середньому по інтернету" і купив.
Або не купив.

Можливість загуглити факти досить сильно скорочує суперечки на корпоративах і це робить їх не такими веселими.

Просто зручно отримати миттєво прогноз погоди рано вранці, коли немає можливості чекати новин з телевізора. 

Варто було пропасти мобільному інтернету - і все:
який обрати маршрут, 
що вдягати зранку - нічого невідомо.

Є і інший, негативний ефект: втрачається навичка навички запам'ятовувати важливу інформацію. 
За часів С112 доводилось відкривати карту перед виходом з дому, вчити маршрут щоб знайти певний заклад в місті. 

За часів EM30 можна було вже пробувати відкрити карту на тому малюсенькому екрані, але ну його нафіг такі експерименти.

Зараз - по назві закладу карта миттєво будує маршрут і навіть попереджає про години роботи (інколи неправильно).
Тільки глушилки в повітряну тривога змушують прийомник GPS показувати що автомобіль їде посередині річки чи поля :)

Саме тому якомога скоріше треба чіпізувати населення і протягнути в ноосфері надійний стамегабітний канал.
Кожному!
