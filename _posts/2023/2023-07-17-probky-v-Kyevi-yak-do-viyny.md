---
layout: post
title: пробки в Києві як до війни
date: 2023-07-17 22:25:36 +03:00
description: 
tags: [lifesucks]
category: life
lang: uk
---

Щось пробки в місті стали майже як до війни.
Мабуть, впливає ремонт Північного мосту, але ж виїхати о 7:10 з Троєщини і стати в пробку від Юності в понеділок - такого не пригадую.

Хоча епічніше за все бачене була пробка часів ковідної епідемії.
Коли Україна отримала трохи вакцін від Заходу, провела кволу вакцинацію і вирішла влада - досить.
Досить людям труїти одне одного в громадському транспорті, час пускати тільки вакцінованих в метро.
І так і оголосила своїм ротом (що і не до такого звик): з завтрашнього ранку - в метро будуть пускати тільки з сертифікатом.

\- а фіглі, подумали троєщинські закорєнєлі антівакси: поїду на роботу на авто.

В той день виїхало з дворів і гаражів Троєщини багато дивних авто:
- 126ий мерс "султановоз"
- ягуар (погано в них розбираюсь)

Але дуже швидко припинив дивуватись і звертати увагу на дивовижність учасників: 
тільки й залишилось, що шукати шпаринки поширше. 

Пробка розтягнулась від Макдональдса на Драйзера і аж до самісінького метро.
Це була мєга пробка як для цього часу доби і напрямку.
Там було все: закипівші авто, забиті перехрестя і довгий довгий шлях до Броварського проспекту.

Не знаю навіть, скільки в той день народ витратив часу на добирання на роботу.

Хоча ні - була ще одна на початку водійської кар'єри: 
на мосту Патона простояв без руху одну чи дві години (вже не пам'ятаю), коли там сильно побились авто.

Пробка часів дивного "замінованого" мосту Дніпро вже при Авакові запам'яталась набагато менше: 
тільки було важко пропхатись через Дарницьку площу навіть мотоциклом. Але нічого, трохи туди-сюди - і вже ми були вдома.

PS ще пам'ятаю як з Почайної на Троєщину в місці заїзду з набережної на міст лупанулись авто і маршрутка і ... перекрили повністю дорогу.
Я тоді безпосередньо в тій пробці участі не приймав, але як їхав з роботи на велосипеді з Труханового - аж трохи злякався порожнього проспекту.
Пішоходи виходили посередині дороги і робили селфі на пам'ять.

