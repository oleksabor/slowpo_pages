---
layout: post
title: Чотири дні на війні
date: 2023-03-10 19:34:47 +02:00
description: 
tags: [war]
category: life
lang: uk
---

Виїхали з Київської області 21 лютого.
Їхали два дні, приїхали в Ямпіль.
Заселились в покинуті хати.

Чергував дві доби, потім дві доби відпочинку, знову дві доби чергування.

В процесі чергування батальйоном було втрачено декілька спостережних пунктів (так нам називали їх спочатку).
Наші відходили під тиском кацапів.
Тиск - стандартний: спочатку мінометний обстріл, потім танк і тоді - піхота.
Раз чули гелікоптер навалив НУРСами в сторону сусідніх позицій.

Але, судячи з незадоволеної реакції начальства це були не спостережні пункти, а, мінімум, ВОПи.
На практиці - ямки в лісі, замасковані гілками.
Десь було видно сусідній СП, а десь - ні.

Тільки один спостережний пункт мав щось на кшталт укриттів, перекритих зверху тонкими стовбурами і засипаних піском.
За незрозумілої логіки ця СПшка мала окопи викопані нижче пояса.
Плюс бруствера - але все одно при прильотах падаєш на коліна.
За іронією долі - це було найбільш спокійне місце за 11 діб бойових чергувань батальйону.

В підтримку нам обіцяли два міномети, дві САУ і пікапи з кулеметами важкими.
Пікапів і САУ не бачив/не чув.
Пікапи в лісі - окрема сумнівна тема, хіба що по дорогах можуть пересуватись.
Ми ж ходили на позиції стежками - може іншим СП і діставалась пікапна підтримка.

Міномети отримували від нас вказанння на ціль у вигляді азімуту (приблизно) і відстані (ще більш приблизно).
Не впевнений, що це було ефективно.

Один раз по рації чув, як хтось дуже педантичний (розвідка?) видавали в ефір координати сукупчення техніки.
Але я не чув, щоб по цим координатам хоч щось працювало.
