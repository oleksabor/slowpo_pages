---
layout: post
title: Standard Schnauzer in apartments
date: 2017-07-27 12:59 
tags: [dog, books]
category: life
---
Рік чи півтора назад шукав відповідь на питання - чи сумісні мітельшнауцер і квартира? 
Думки тоді розділились від _ясторазтакдєлал_ до _сіра блискавка проб'є стіну і вийде на навколоземну орбіту, поки власник буде чухати своє тільцє на дивані_.

То ж довелось шукати відповідь на це питання самотужки.
Можу сказати, що перші місяці проживання міттеля в квартирі були цікавими. 
Цікавими в плані "що сьогодні пішло на закусон?"
Це чотирьох місячне цуценя пробувало: 
* взуття (задники в сина і набійки в дружини)
* м'які іграшки дочки
* лялькове ліжечко з лози
* шафу з ДСП
* ручки шухляди з дерева
* дріт зарядки
* кульок з лего.

Не можу сказати, що це було неочікувано, але досить феєрично, особливо погризені лінолеум і плінтуса на кухні та зідрана обивка дивану.

З віком собака набралась розуму (сподіваюсь) і сюрпризи відійшли в минуле.

Собака вгамувалась, досить спокійно переносить перебування в квартирі.

Гуляємо годину вранці і ввечері, плюс ще діти вдень два рази виводять його "скинути балласт". 
На вихідних - два виходи додаткові в коло до кінологів (групові заняття з ОКД). 
Час від часу - вигул собаки за допомогою велосипеду. 
Влітку - прогулянки по 10км на лузі через день.

В принципі, поведінка собаки не викликає зараз турбот або занепокоєння. 
Так, він хоче гратися і гуляти. 
Так, кожен кіт на вулиці - це виклик і challenge. 
Але ніяких пробитих стін і виходів на навколоземну орбіту.

Ну і треба таки давати зрозуміти, хто головний в родині. Книжка Фішера Джона "О чем думает ваша собака" про це досить прозоро натякає.

І ще про породу цих бородатих собак без прикрас: незважаючи на рекламні буклети про службових аристократів - це в принципі ті самі собаки, що й усі інші. 
Погратися, відкосити від завдань, поїсти. 
Але розрекламований розум міттеля на практиці призводить до того, що собака мала команди господаря "на увазі", і щоб вона почала виконувати їх - треба докласти зусиль. 
Тим солодше потім чути "який вихований пес"

