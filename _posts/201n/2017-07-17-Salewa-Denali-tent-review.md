---
layout: post
title: Salewa Denali 4 tent review
date: 2017-07-17 13:08 
tags: [trekking,відгук]
category: life
---
Випав шанс протестувати весною придбаний намет Salewa Denali 4

{% responsive_image path: assets/images/2017/3652.jpg alt: "Salewa Denali 4" %}
{% responsive_image path: assets/images/2017/3977.jpg alt: "Salewa Denali 4" %}

Нас було п'ятеро- двоє дорослих, двоє дітей і собака. 
В наметі ми провели три ночі на висотах від 1500 до 1800 метрів. 
Собаці намет дуже сподобався - він не хотів виходити. 
Мені намет теж сподобався, але з деякими зауваженнями.

{% responsive_image path: assets/images/2017/4591.jpg alt: "Salewa Denali 4" %}
{% responsive_image path: assets/images/2017/4117.jpg alt: "Salewa Denali 4" %}

### Сподобалось:
* мала вага. 
  Для чотирьохмісного намету 3.8 кг - це дуже гарний результат. 
  Вагу ще можна зменшити, залишивши тільки чотири кілка. 
  Хоча я б радив мати мінімум 8 - чотири потрібні для того, щоб розтягнути дно намета (їх можна використати для строп) а інші чотири будуть тримати входи і бічні стінки.
* дюралеві дуги - легші і міцніші за фібергласові
* розміру внутрішнього тенту вистачить для чотирьох дорослих
* завдяки тамбурам невеликого розміру з'являється більше шансів знайти місце для встановлення намету серед кущів або в лісі
* зовнішній тент має дуже гарні вентиляційні отвори. 
  Внутрішній тент - верхню частину купола повністю зроблену з сітки



not so many space under out entrance as I'd like to salewa Denali 4
### Не сподобалось:

* під час холодної ночі ви можете отримати конденсат на внутрішній стінці намету (та частина підлоги, що загорнута вгору). 
  Мабуть це тому, що край зовнішнього тенту піднято дуже високо і залишає достатньо місця для охолодження
* тамбури не дуже великого розміру. 
  Чотири наплічникі, що складені в один тамбур (90, 60 і два по 40 літрів), починають піднімати зовнішній тент знизу і виступають на вулицю. 
  За сухої погоди це не критично, але якщо піде дощ, то вони будуть мокрі. 
  Тому треба вдягати чохли від дощу (все одно їх носиш з собою).
* і ще раз про тамбур - навіть чотири пари взуття краще ховати в кульки (або в ті самі чохли від рюкзаків). 
  Вітер може заносити краплі дощу під края зовнішнього тенту, то ж краще захистити взуття від вологи
* дуже важливо розтягнути дно намету кілками, коли встановлюєш внутрішній тент. 
  Інакше верхній тент починає провисати, ще більше зменшуючи захист від дощу
* неможливо регулювати розмір відкритої сітки для вентиляції внутрішнього намету. 
  То ж спека чи холод можуть бути відчутні більше, ніж того хочеться
* двері внутрішньої частини намету не мають сітки. 
  Попри те, що намет складає враження призначеного для теплої частини року, я можу собі уявити, як в спеку виникне бажання мати сітку проти комах замість дверей. 
  Так, щоб комахи не попадали в намет, а повітря все-таки проходило.
* сітка на верхній частині намету ніяк не закривається, то ж за умов холодної ночі зменшити надходження холодного повітря ви ніяк не зможете. 
  Якщо немає вітру - то холодне повітря не сильно дошкулятиме, але за холодної вітряної погоди це може стати відчутним

{% responsive_image path: assets/images/2017/5734.jpg alt: "Salewa Denali 4" %}

Як я вже казав раніше, за малу вагу намета йому можна простити вказані недоліки. 
Але не можу сказати, що це найкращий намет в світі, то ж буду уважно переглядати, що нового з'являється на ринку.

