---
layout: post
title: Прийшов Русский Мир
date: 2023-02-21 20:16:51 +02:00
description: прийшли могу павтарітєлі і павтарілі війну розруху вбивства
tags: [war]
category: life
lang: uk
---

Жили люди в донецькій області. 
В них були будинки: одноповерхові і п'ятиповерхові, з дахами і вікнами.
Електроенергія, оптичний інтернет, мобільний зв'язок.
Мости, магазини, спортивні комплекси.
Ліси, в яких можна гуляти.
Виноград, що накривав подвір'я.

А потім прийшов росіянин, приніс _російський мир_.

А _російський мир_, як це не дивно, виявився несумісним з багатьма досягненнями цивілізації. 
Не стало світла, води і газу. 
Обірвалась оптика і зникли мости.
Вилетіли вікна і згоріли будинки.

І, найгірше, зникли люди. 
Залишились тільки сліди: десь гарно збережені, а десь - розвалені стіни.
Сподіваюсь, господарі хати живі.

Це невеликий будинок на краю пгт.
Дві кімнати і "пенал", де помістилась тумбочка і ліжко.
Кладовка.

В дворі - невеликий шанхай з сарайчиків, літня кухня і банька. 
В коморах - сітки, ятеря (поруч Сіверський Донець).

Навколо - сліди крокування _російського миру_.
Сподіваюсь, зло буде покаране.
Не можу придумати, як саме.
Які репарації можуть це компенсувати.
Якого _вибачте_ буде досить.

{% responsive_image path: assets/images/2023/russianWorld1.jpg alt: "жили були" %}

{% responsive_image path: assets/images/2023/russianWorld2.jpg alt: "жили були" %}

Люди тут привітні, розмовляють українською. 
Мабуть українці.
А може тому що співрозмовники їх - солдати з жовтоблакитною нашивкою на рукаві.
Мені однаково, якою мовою вони розмовляють. 
Але півсела - нема.

Небезпечно це - коли поруч ходить росіянин і пропонує свій мир.
Начувайтесь.

