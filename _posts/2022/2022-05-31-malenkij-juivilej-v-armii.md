---
layout: post
title: Маленький ювілей в армії
date: 2022-05-31 21:05:00 +3:00
description: про тероборону, безглузду і за свої гроші. Теорія виникнення гарячої фази війни чому Росія 
tags: [тероборона, war]
category: life
lang: uk
toc: true
toc_label: зміст
toc_sticky: true   # enables sticky toc
last_modified_at: 2022-07-29 21:19:42 +03:00
---

### Згадки початку війни
Згадую перший день війни: 
сіпання між центрами призову, розгорнутими в школах, військоматом і теробороною.

Нарешті - в черзі до тероборони, першими пуськають з бойовим досвідом, далі - хто в армії служив і вже  тільки тоді - всякі айтішніки.

Півдня - щоб зайти до приміщення, далі - підписання контракту і черга на отримання зброї.
Отримав зброю - а згадуються одразу кадри хроніки часів Другої світової: кияне отримують гвинтівку, пачку набоїв - і прямують на околиці міста.

Це відчуття нереальності, відчуття статиста у фільмах дитинства про війну буде і далі флешбеками накатувати час від часу:
при побудові захисних споруд,
розвантаженні напівтрухлих ящиків з бк,
копанні окопів.

### Ізвєчні питання 
* _что делать?_
* _кто виноват?_
* _что делать тому, кто виноват?_

Буча, Ірпінь, Маріуполь - для чого це все?
Картинка з новин не має об'єму або запаху, да і звук передається слабо.
Але це живі люди - яким чином їх смерті підуть на користь Росії?

_Можем павтаріть_ розстріли мирного населення!?
Винищення міст - який в цьому сенс, крім утилізації бк? 
Хай там в Маріуполі залишились вцілілі квартали, але хто там буде жити?
Де працювати?

{% responsive_image path: assets/images/2022/strikeSiteUkraine.jpeg alt: "зруйнований будинок Україна" %}

Все це затіяно заради війни з НАТО?
Але розвалена економіка України буде не дуже допамагати в цьому, попри всі технології Південмашу чи Арсеналу.

Території? 
Та невже їх мало в 1/6 суші?

Розхитати продовольчу кризу в світі і, далі - світовий _парядок_? 
Так картоплю до нас везли з Єгипту, невже не буде кому прогодувати світ?

UPD: 
спало на думку після атаки 27 липня: росія косплеїть дії НАТО в Югославії?

### Теорії змови
З пояснень маю теорії

#### самашедша
Мумія Лєніна, мавзолей та зірки Кремля уввійшли в резонанс і оккультні знання червоних комісарів вплинули деструктивно на моральне і психологічне в значної кількості населення.
Путін міряє есесівську форму  по вечорах і косплеїть Гітлера як може: олімпіада, аннексія, вирішення національного питання в сусідній країні.
Цікаво, він теж спалить себе?

Вірю в союзників України і підтримку Заходу.

#### імперіалістична
Воєнщина заходу забоялася втратити бюджети на фоні миру-жвачки-дружби з Росією і стала впливати на вживлені Путіну і російській еліті електроди.
В Путіна закапала слина, клацнув рефлекс - і пішло поїхало.

#### прогресорська
Хтось подивився на українське лавіювання між Заходом і Московією протягом 23 років незалежності і вирішив розпочати стимуляцію національного свідомого:

\- є хто за об'єднання з Росією і Євроасоціація не на часі вам? 
Є прихожанє УПЦ ФСБ?
<br>
\- нате вам розгон Майдану і аннексію Криму 

\- хтось ще голосує за проросійські партії?
<br>
\- отримайте так звані ДНР і ЛНР

\- _какая разніца как називається вулиця, аби був асфальт?_
<br>
\- ось вам різниця у вигляді Калібрів, Градів і Смєрчей.

#### фантастична
Інопланетяне знімають реаліті шоу.
Сподіваюсь на галактичну поліцію, що всіх врятує і вимкне ретранслятори.

#### олігарх мінус 
путін хоче зібратись в СРСР хоча б трьома країнами:
росія
білорусія
Україна.

Перші дві в нього в руках.
З Україною - складно, крім примхливих українців ще є олігархи, які теж не поспішають ділитися владою.
Саджати олігархів у преЗеденте виходить слабо: чи то Закон про олігархів вийшов кривим, чи то вдачею не вийшов.

Вплив олігархів на полі тичну ситуацію вимірюється в коштах, які ті можуть залучити на реалізацію своїх _хочу_ і в людському ресурсі (працівниках) _газет заводов пароходов_.
Згадайте шахтарів, що стукали касками на Хрещатику, антімайдан, який збирав Янукович, завод хлору, який хтів вимкнути Коломойський.

Щоб позбавити олігархів цих ресурсів - треба перепахати артою/ракетами заводи/шахти. Олігархи стануть більш договірними і у Зеленського вийде стати слабкою подобою найвеличнішого керманича країни.
Далі залишиться технічно провести _Оман 2_, актору - зіграти _я устал я ухажу_ і копією білорусі отримати Україну на блюдечку.

**Статистика** трьох місяців. 
Втрати Росії у війні з Україною
{: .notice}

{% responsive_image path: assets/images/2022/warStatistic0601.jpg alt: "war statistics 2022 Russia Ukraine" %}


