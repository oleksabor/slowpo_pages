---
layout: post
title: Укртелеком провайдер і налаштування Tenda AC1200 модема
date: 2022-12-06 08:43:44 +02:00
description: Як перевірити конфігурацію модему Tenda AC1200 якщо відсутній інтернет від Укртелекому. Тенда ukrtelecom
tags: [notStupidIfWorks]
category: dev
lang: uk
---

Диверсифікували підключення до інету.
Провайдер домашньої мережі не в змозі забезпечити гірлянду світчів живленням (від мого будинку і до провайдерського барлігу).
І коли десь між нами і провайдером немає електрики в будинку - відсутній вдома інтернет, що навіває смуток і не дає змоги вчитись/працювати.
Підключатись до ще одного локального провайдера сенсу не побачив.

То ж ось вона - стара добра телефона лінія і модем!
Спойлер: модем працює абсолютно безшумно, навіть не знаю, чи є в ньому динамік.

Але модем Tenda AC1200 не зміг порозумітись і встановити зв'язок з провайдером.
_Не зміг_ - досить оптимістично сказано:
в п'ятницю майстр встановив модем з другої спроби (перша зазнала фіаско, наче щось було з модемом).
Але тут же повідомив: _інтернет буде тільки на наступний день, бо ваше підключення сервер дозволить тільки по опівночі_.

В суботу і неділю інтернету не було: робот щось казав про ремонти і гнав якусь іншу пургу. 
В понеділок - інтернет так і не з'явився, мигає індикатор інтернету червоним.

Дзвінки в службу підтримки дали нагоду вивчити алгоритм запитань і доповідь (десь на п'ятому) дружина робила без запинки.
Вердикт: боргів немає, лінія - працює, _щось з модемом_.

Ладно, _я не спеціаліст, але подивитись можу_, тим більше що до 17:00 понеділка в мене якраз вихідний від армії:
- підключаюсь до вайфай мережі роутера від Укртелекому.
- в браузері набираю адресу шлюзу (192.168.1.1) і заходжу на сторінку конфігурації 
  (логін admin пароль admin за змовченням).
- одразу в очі кидається рядок статусу **not configured**.
  Якщо його не видно - праворуч зверху пошукайте [EasySet](http://192.168.1.1/easySet.html) лінк.
- connection type було встановлено на PPOE.
  Інструкції в інтернетах для Укртелекому кажуть, що PPOE підключення використовується в столиці все рідше, тож міняю його на **IPoE** і залишаю address mode: **dynamic IP**.
- треба прокрутити сторінку до самого низу, там буде кнопка збереження змін **Ok**.
  Не зволікаємо і зберігаємо.

Все, модем перезавантажився і "побачив" інший модем на протилежному боці мідного дроту.

Ось так виглядає сторінка конфігурації модему Тенда, що з'єднався з сервером:

{% responsive_image path: assets/images/2022/tendaAC120configUkrtelecom.jpeg alt: "tenda ac1200 модем конфігурація укртелеком київ" %}

Наступний крок: ребус збери безперебійник для роутера власноруч в умовах, коли вся країна купує акумулятори для ББЖ.
Далі буде.
